 jan Kikamesi li utala e jan Kunwawa
[jan Kikamesi li jan lawa pi ma tomo Uluku. jan Enkitu li kama tan ma
nena. jan Enkitu li jan pona pi jan Kikamesi. ona li jan sama. ona li
wawa mute.]

wile wawa 
jan Enkitu li toki ala. ona li pilin ike li pana e telo oko. jan Kikamesi
li lukin e ona li toki e ni: "jan sama o, sina pilin ike tan seme?". jan
Enkitu li open e uta ona li toki e ni: "luka mi li kama wawa ala. wawa mi
li kama lili". jan Kikamesi li toki tawa ona li toki e ni: "o tawa! mi tu
o tawa nena pi kasi suli. nena ni li weka tan ma ni. ona li lon nasin
pi anpa suno. kasi suli mute li lon ma ni. palisa pi kasi ni li sewi li
kiwen. kasi suli sama li lon ala ma mi. taso jan Kunwawa li lon nena pi
kasi suli. jan li kama tawa kasi suli ni li wile pakala e ona li wile
kama jo e ona la jan Kunwawa li utala e ona li moli e ona. jan Kunwawa li
ike li wawa mute. mi wile e ni: jan ike li lon ala ma. o tawa sewi nena!
sina en mi li utala e ona, li anpa e ona, li moli e ona.”

wile pi nimi suli 
jan Enkitu li toki e ni: "jan sama o, sewi li wile e ni: jan Kunwawa
li lon ma kasi ni. sewi Enli li wile e ni: jan Kunwawa li moli e jan.
soweli li tawa lon ma kasi la jan Kunwawa li ken kute e kalama lili weka.
jan seme li ken kama lon ma kasi ni? kalama uta pi jan Kuwawa li sama
kalama pi telo suli wawa. uta ona li sama seli. kon pi uta ona li sama
moli. sina wile utala e jan ni tan seme? mi tu li wawa sama ala jan ni.
mi ken ala anpa e ona".
jan Kikamesi li toki tawa jan Enkitu li toki e ni: "jan pona mi o, jan
seme li ken tawa sewi pi kon sewi? sewi taso li moli ala. tenpo suno
mute pi jan ma li kama pini. jan li moli. jan li pali e ijo. taso ijo ali
ni li sama kon. tenpo ni la sina pilin ike tan ni: sina ken moli. wawa
sina li lon seme? pona. mi lawa e sina. tenpo moli mi li kama la sina
toki e ni tawa mi: o tawa, o pilin ike ala!. jan ike ni li anpa e mi li
moli e mi la jan mute li toki e ni: ‘jan Kikamesi li utala e jan wawa
Kunwawa li kama anpa li kama moli.’ tenpo kama la jan lili mi li toki e
ni: ‘jan Kikamesi li utala e jan wawa Kunwawa’. tenpo mute kama la jan li
toki e ni: ‘jan Kikamesi li utala e jan wawa Kunwawa lon nena pi kasi suli
li kama moli lon utala ni’. nimi mi li kama suli”.

kulupu pi jan sona 

jan Kikamesi en jan Enkitu li tawa supa pi ma tomo. jan lawa Kikamesi li 
toki e ni: "jan ali o kute! mi wile tawa jan wawa Kunwawa li moli e 
ona. jan li jo ala e mama li jo ala e meli la mi wile e ni: jan ni tawa 
poka mi". jan mute li kulupu poka ona. 
jan Kikamesi en jan Enkitu li tawa jan pali pi ilo utala. ona li pali e ilo suli pi kasi suli e ilo palisa utala suli li pana e ilo ni tawa ona tu. 
jan Kikamesi li kama lon kulupu pi jan sona pi ma tomo Uluku li toki e ni: "mi wile tawa jan Kunwawa li utala e ona li moli e ona. nimi mi 
li kama suli. nimi pi jan tan ma tomo Uluku li kama suli". 
jan sona li toki tawa jan Kikamesi li toki e ni: "jan lawa o! sina wile utala e jan ike ni tan seme? pilin sina li suli li wawa sama pilin pi jan lili. taso 
sona sina li suli ala. jan Kunwawa li ike lukin li wawa mute. kalama uta 
pi jan Kuwawa li sama kalama pi telo suli wawa. uta ona li sama seli. kon pi uta ona li sama moli. sina ken ala anpa e ona. wile sina li pona ala". 
jan Kikamesi li toki tawa jan Enkitu li toki e ni: "jan pona mi o! jan ni 
li toki taso e nimi 'Kunwawa' la ona li pilin ike kin". ona li toki e ni: 
"jan sona pi ma tomo Uluku o! mi jan lawa. jan Enkitu li tawa poka mi. 
ona li kama tan ma nena li suli li wawa. mi tu li ken anpa e jan wawa 
Kunwawa lon nena pi kasi suli". 
jan sona li toki tawa jan Kikamesi li toki e ni: "o tawa! o sewi sina 
li pana e pona tawa sina!". 

sewi Utu 
jan Kikamesi li tawa tomo pi sewi Utu. ona li moli e soweli lili li
sewi e noka ona. ona li toki e ni: "sewi Utu o! mi wile tawa jan
Kunwawa li utala e ona. mi wile e ni: nimi mi li kama suli. sina sona li
pona. o pana e pona tawa mi! o kama e ni: mi anpa e jan wawa ni li awen e sijelo pona li tawa sin ma tomo Uluku". taso sewi li toki ala.
jan Kikamesi li pana e telo oko. ona li toki e ni: "sewi Utu o! mi
moli e jan Kunwawa la mi toki mute e ijo pi pona sina li pali e sitelen  kiwen sina?. telo oko pi jan Kikamesi li pona tawa sewi Utu. ona li toki
tawa jan Kikamesi li toki e ni: "jan Kikamesi o pilin pona. mi lawa e kon
tawa. mi jo e kon tawa seli. mi jo e kon tawa lete. mi jo e kon tawa
telo. mi jo e kon tawa pi ko kiwen lili. mi jo e kon tawa pi tan ma lete. mi
jo e kon tawa pi tan ma seli. o tawa nena pi kasi suli! o utala e ike".
sewi Utu li kulupu e kon tawa mute lon insa pi lupa pi nena kiwen.

sewi Ninsun 
jan Kikamesi li toki tawa jan Enkitu li toki e ni: "jan pona o kama poka
mi. o tawa tomo suli pi mama sewi mi". jan Kikamesi li lawa e jan Enkitu
tawa tomo pi sewi Ninsun. ona li kama lon insa tomo li toki e ni:
"mama o, mi wile tawa jan Kunwawa ike li moli e ona. o toki pona e ijo mi tawa sewi Utu!". 
sewi Ninsun li telo e sijelo ona li len e len pi pona lukin. ona li lon anpa lawa ona e linja sike. sewi Ninsun li tawa tomo sewi pi sewi Utu li sewi e luka li toki e ni: "sewi Utu o! sina li pilin ike tawa ike ali. jan lili mi li wile anpa e ike. jan Kikamesi li wile anpa e jan wawa Kunwawa. o pana e pona tawa jan lili mi".
sewi Ninsun li toki tawa jan Enkitu li toki e ni: "sina jan pona pi
jan Kikamesi. sina jan sama pi jan lili mi. jan Enkitu o, sina jan lili
mi". ona li toki e nimi ni: "jan lili mi o tawa poka jan Kikamesi! o pana
e pona tawa ona. o utala e ike ali poka ona". sewi Ninsun li toki e
nimi pona wawa li pana e linja sike pi anpa lawa tawa jan Enkitu.

nasin tawa pi ma pi kasi suli
 ona li kama tawa. jan Kikamesi li lawa. ona li jo e ilo suli pi kasi suli e ilo utala palisa suli. jan Enkitu li tawa lon monsi pi jan Kikamesi.
ona kin li jo e ilo pi kasi suli e ilo utala palisa. kulupu pi jan mute
li tawa lon monsi jan Enkitu li jo e ilo pi kasi suli. ona li tawa nasin pi
tawa nena pi kasi suli. tenpo suno la ona li tawa. ona li tawa weka mute tan ma tomo Uluku. tenpo pimeja li kama la ona li pali e lupa pi telo pona. tenpo suno sin la ona li weka e telo pona lili tawa sewi Utu. sewi li lukin e ona li pilin pona. tenpo suno sin la ona li tawa nasin pi nena pi kasi suli li tawa weka pi mute mute tan ma tomo. tenpo pimeja sin la ona li pali e lupa pi telo pona li weka e telo pona lili tawa sewi.

lape pi jan Kikamesi 
ona li kama lon nena suli pi loje walo. jan Kikamesi li pana e ko pan pona tawa ma li toki e ni: "nena o pana e lape pona tawa mi!". 
tenpo pimeja li kama. jan Kikamesi en jan Enkitu li anpa. ona tu li pilin e luka pi jan sama li lape. 
jan Kikamesi li pini wawa e lape ona li toki e ni: “jan Enkitu o, sina toki ala toki tawa mi? sina pilin ala pilin e mi? lape mi li pini tan seme? mi lape li lukin e ni: mi utala e soweli wawa. ona li tawa wawa e noka ona li tawa e ko kiwen. tan ni la kon li pimeja. luka mi li wawa ala. mi ken ala anpa e ona. jan ante li tawa mi li pana e telo tawa mi. ona li pona".
jan Enkitu li toki e ni: "jan pona mi o, lukin lape sina li pona. jan
Kunwawa li nasa lukin li wawa lukin. taso ona li sama ala soweli wawa ni. soweli wawa pi lape sina li sewi Utu. tenpo utala la ona li pana e
pona tawa mi tu. mama sina kin li pana e telo tawa sina. ona li jan lawa Lukapanta”.

ma pi kasi suli 
tenpo suno li kama. ona li tawa sewi nena li kama lon poka pi ma pi kasi
suli. ona li awen li toki ala. ona lukin taso e kasi suli mute. ona li
lukin e ni: kasi suli li sewi mute. nasin pona li lon insa pi ma pi kasi
suli. tenpo mute la jan Kunwawa li tawa lon nasin ni. noka ona li pali e
nasin ni. seli suno li ken ala kama tawa insa pi ma kasi tan ni: kasi ni
li suli mute. pimeja ni li lete li pona.
ona li tawa lon insa pi ma pi kasi suli. jan Kikamesi li lukin li toki e ni:
"ni li kasi suli pona". ona li kama jo e ilo li anpa e kasi suli. jan
Enkitu li weka e palisa tan kasi suli ni.

wawa sewi 
jan Kunwawa li kute e kalama li pilin ike wawa. ona li toki wawa e ni:
"jan seme li kama lon ma mi li pakala e kasi suli mi?". jan Kunwawa li pana e wawa sewi tawa kalama ni. wawa sewi ni li sama kon li sama suno.  ona li tawa sama ilo moli linja. jan Kikamesi li kama anpa li lape. jan Enkitu li lape. jan ante pi tan ma tomo Uluku li lape sama soweli pona lili.
jan Enkitu li pini e lape. kalama ala li lon. ona li pilin e jan Kikamesi
kepeken luka ona. jan Kikamesi li tawa ala. jan Enkitu li toki wawa e ni:
"jan Kikamesi o! jan sama o! tenpo pi suli seme la sina li lape kin?".
jan Enkitu li tawa wawa e ona li toki wawa tawa ona.
jan Kikamesi li open e oko ona li tawa sewi. ona li toki e ni: "ike a!
jan ni li jan ma anu jan sewi?". jan Enkitu li toki e ni: "jan Kunwawa li
wawa mute. jan pona o tawa ala jan ni! mi mute o tawa weka tan ma ni. o tawa ma tomo Uluku". jan Kikamesi li toki tawa jan Enkitu li toki e ni:
"mi wile lukin e jan ni, li utala e ona. o pilin pona. jan tu li ken ala
moli. sina en mi li ken anpa e ona”.

utala li kama 
sewiUtu li toki tawa jan Kikamesi li toki e ni: "o awen ala! jan
Kunwawa li len e wawa sewi wan taso. ona li jo e wawa sewi mute lon tomo ona. sina awen la ona li ken len e wawa sewi ali. o tawa!".
ona tu li tawa wawa tomo pi jan Kunwawa. jan Kunwawa li tawa ona. jan
Kikamesi li toki wawa e ni: "mi jan Kikamesi li jan lawa pi ma tomo
Uluku! jan Kunwawa ike o kama moli!". ona li wile utala e jan Kunwawa
kepeken ilo utala palisa. jan Enkitu kin li kama tawa utala poka ona.
taso ona li ken ala utala e ona. jan Kunwawa li tawa wawa weka tan nasin pi ilo utala. kalama uta ona li sama kalama pi telo suli wawa. uta ona li sama seli. ona li utala la ma li pakala. nena suli li tawa. kon li kama pimeja. jan Kikamesi li pilin ike li pana e telo oko. ona li toki e ni:
"a! ona li wawa mute. mi ken anpa ala e ona. sewi Utu o! o pana e
pona tawa mi!”.

kon tawa mute 
sewi Utu li kute e toki pi jan Kikamesi. ona li weka e kon tawa mute
tan insa pi lupa pi nena kiwen. kon tawa seli li utala e jan Kunwawa. kon
tawa lete li utala e ona. kon tawa telo li utala e jan Kunwawa. kon tawa
pi ko kiwen lili li utala e ona. kon tawa pi tan ma lete li utala e jan
Kunwawa. kon tawa pi tan ma seli li utala e ona. kon tawa mute li utala e jan Kunwawa. ona li ken ala tawa. tenpo ni la jan Kikamesi en jan Enkitu li ken tawa ona li ken utala e ona kepeken ilo utala ona.
jan Kunwawa li awen. sinpin pi lawa ona li kama pona lukin. ona li toki e
ni: "jan Kikamesi o kute e mi! jan lawa wawa o moli ala e mi! mi sona ala
e mama mi. nena suli li mama mi. sewiAn li wile e ni: jan li wile
pakala e kasi suli ni la mi utala e ona li moli e ona. o pilin ike ala
tawa mi! mi wile e ni: sina jan lawa mi. mi anpa e kasi suli mi li pana e
ona mute tawa sina. o moli ala e mi. o weka e mi”.

moli pi jan Kunwawa 
jan Kikemesi li pini pilin e ike tawa jan Kunwawa. ona li toki tawa jan
Enkitu li toki e ni: "jan li kama jo e waso lili la jan li wile weka e
ona li wile e ni: ona li tawa mama ona - la ni li pona ala pona?". jan Enkitu li toki e ni: "o kute ala e jan Kunwawa. ona li ike. o weka ala e ona. sina weka e ona la ona li pakala e nasin tawa ma tomo Uluku lon ma ni li utala e mi mute". jan Kunwawa li toki e ni: "jan Enkitu o, toki sina li toki ike li toki utala. jan lawa sina li pana e moku tawa sina. tan ni
taso la sina tawa lon monsi ona. tan ni la sina wile ala e ni: jan
Kikamesi li jan lawa pi mi kin. jan anpa o! o toki ala!".
jan Enkitu li pilin ike wawa. ona li utala wawa e jan Kunwawa kepeken ilo
utala palisa li weka e lawa ona tan sijelo ona. jan Kunwawa li anpa lon
ma. kasi suli mute li kalama sama pilin ike.

nimi suli 
[jan Kikamesi en jan Enkitu li kama jo e lawa pi jan Kunwawa li lon pini palisa e ona.  ona li tawa li lon noka pi sewi Enli e ona.  sewi Enli li lukin li toki e ni: "sina moli e ona tan seme?!". ona li toki ike tawa ona tu li toki e ni: "o seli li pakala e sinpin sina! o seli li moku e moku sina! o seli li moku e telo sina!". sewi Enli li kama jo e wawa sewi pi jan Kunwawa li tawa weka. ]

jan Kikamesi en jan Enkitu li anpa e kasi suli. jan pi ma tomo Uluku li pali poka ona. jan Enkitu li toki e ni: "sewiUtu li pona mute. mi wile pali e sinpin suli pi lupa pi tomo ona. kasi suli ni li pona mute tawa pali ni”. ona mute li anpa e kasi suli mute.  ona li kama jo e kasi suli mute li tawa telo linja Pulatu tan nena pi kasi suli. ona li wan e kasi suli mute li pali e supa tawa mute. ona li tawa lon supa ni li tawa e ona lon telo linja kepeken palisa. nasin ni la ona li tawa lon telo. tenpo suno pi mute lili pini la ona li kama lon ma tomo Uluku. jan mute li kulupu li toki e ni: "o lukin! o pilin pona! ona li jan utala pona kin!". nimi ona li suli.

suno li len e ma kepeken linja suno la mi lukin. tan sewi pi tomo mi la mi lukin e ma pan. kon pi wawa lili li tawa lon ma ni en kili pan. suno li pana e mani suno ona tawa ma mi tawa moku. ona soweli li suno wawa tan insa pi lawa tawa pi pan ni li suno e ma pan suli sama seli loje. kepeken linja ona la suno li len e mi. suno li weka e lete pi tenpo pimeja pini li poki e mi. waso mije mi li kalama wawa e pilin seli pona. mi lukin e suno lili pi lon selo ona la mi toki e ni: "ona li kalama tan suno a." linja suno li tawa, li tawa suli, li tawa wawa, li poki e pimeja kepeken pilin pona, li suno e selo kule pi tomo sewi. sewi li open e uta laso ona la ona li pini e lape pi ma kasi suli. waso pi ma kasi li kalama pona. nena ale li wile lon e linja suno li toki e ni: "kama pona! suno o linja e ma e mi!" mi a e pilin pona, li anpa tan sewi tomo, li open e pali pi tenpo suno sin.
tenpo kama la suno li anpa. suno li weka e linja pona ona tan ma suli. linja loje mute li anpa li tawa monsi pi nena pimeja. mani suno kule li tawa ona li tawa weka. mi sona ala e ma pi suno lape. taso mi sona e ni: ma pan li ike pilin. waso mije li kalama ala. sewi li pini e uta lete ona. suno lili pi sewi pimeja li toki e ni: "suno suli li lon seme?" kon wawa pi jan pi tenpo pini li lon tomo sewi. soweli pi nasa en ike li tawa lon nena. mi pini e selo oko mi. lape la, mi lukin e tenpo sin pi len pi linja suno.

jan pi mani ala li tawa lon ma pi kasi suli. ona li kama lukin ala e nasin. ona li kama lon tomo suli. ona li utala e lupa. lupa li open. ona li tawa insa. seli en moku li lon. ona li moku li kama lape. ona li pini lape la monsuta li poka ona.
monsuta li toki e nimi 'mi wile moku e sina. taso sina pana e ijo sina pi pona ali tawa mi la mi lon nasin tomo e sina'
jan li toki e nimi 'mi jo e ala. mi ken pana e seme tawa sina?'
monsuta li toki e nimi 'sina jo e jan lili meli. sina olin ali e ona. o pana e ona tawa mi'
tenpo mute la jan li toki e nimi 'ala!' taso ona li wile moli ala, tan ni la pini la ona li toki e nimi 'mi pana e ona tawa sina'.
wawa la ona li kama lon tomo ona li lukin e jan lili ona. wawa ala la ona li toki e ni tawa jan lili: ona li wile ala moli. tan ni la ona toki e ni tawa monsuta: meli ona li wile tawa monsuta. jan lili li uta e mama ona li toki e nimi 'mi kin li wile ala e ni: sina kama moli. tan ni la mi tawa monsuta.' ona li tawa. jan li pana e telo oko mute.
lon tomo suli la jan meli li kama lukin e moku pona e len pona e jaki mute. ona li moku e moku. ona li len e len. ona li telo e jaki li pona e tomo ali. taso tenpo suli la ona li lukin ala e monsuta. pini la monsuta li telo e sama li moku poka meli. ona tu li toki . jan meli li jan pi sona en pona. monsuta kin. tenpo suli pini la meli toki e nimi 'o ken e ni: mama mi li kama lon ni' tawa monsuta. ona li ken.
toki li kama la jan mama li pilin pona mute tan ni: jan lili meli ona li moli ala li pilin pona. tan ni la ona li tawa tomo suli. ona li luka e jan lili ona li pana e telo oko mute. ona li toki e nimi 'monsuta li pali tawa sina lon nasin seme?' jan lili li toki sin e nimi 'ona li toki tawa mi li pana e pona tawa mi li pali tawa mi sama jan pi pona ali. mi olin e ona.'
ona li toki e ni la kalama wawa li kama. jan lawa pi pona lukin li kama lon tomo. ona li toki e nimi 'tenpo pini la mi monsuta. tenpo suli pini la jan kon li monsuta e mi tan utala pilin ona. tenpo ni la mi kama sin sama tan olin pi meli ni'
meli en jan lawa li wan li awen pona.

open la sewi Elokin li pali e sewi e ma la:
ma li pakala li jo e ala;
pimeja li awen lon sinpin anpa;
kon sewi li tawa lon sinpin telo.
sewi Elokin li toki e nimi 'o suno li lon'.
suno li lon.
sewi Elokin li lukin e ni: suno li pona.
sewi Elokin li tu e suno en pimeja.
ona li nimi 'tenpo suno' e suno.
ona li nimi 'tenpo pimeja' e pimeja,
pimeja li kama. 
suno li kama.
ni li tenpo suno nanpa wan. 


sewi Elokin li toki e nimi ‘o suli li lon insa telo li tu e telo’. 
sewi Elokin li lon e suli. ona li tu e telo pi lon anpa suli tan telo pi lon sewi suli. 
ni li kama.
sewi Elokin li nimi 'sewi' e suli.
pimeja li kama. 
suno li kama. 
ni li tenpo suno nanpa tu.

sewi Elokin li toki e nimi ‘o telo pi lon anpa sewi li kulupu lon wan. o ma pi telo ala li kama lukin.’ 
ni li kama.
sewi Elokin li nimi ‘ma’ e ma pi telo ala li nimi 'telo suli' e kulupu telo. 
sewi Elokin li lukin e ni: ni li pona.
sewi Elokin li toki e nimi ‘o ma li pana e kasi suwi e kasi ni lon ma: kasi li pana e kiwen unpa. kasi suli li pana e kili pi kiwen unpa insa, pi kulupu sama.” 
ma li pana e kasi suwi e kasi pi pana pi kiwen unpa pi kulupu sama e kasi suli pi pana pi kili pi kiwen unpa insa, pi kulupu sama. 
sewi Elokin li lukin e ni: ni li pona.
pimeja li kama. 
suno li kama. 
ni li tenpo suno nanpa tu wan.

sewi Elokin li toki e ni: 'o ijo suno li lon suli sewi tawa ni: ona li tu e tenpo suno en tenpo pimeja; ona li sitelen pi wan pi tenpo sike, en pi tenpo suno en pi tenpo sike. - ona li tawa suno ma' 
ni li kama.
sewi Elokin li pali e ijo suno suli tu. ijo pi suli mute li tawa lawa pi tenpo suno. ijo suno suli lili en mun lili li tawa lawa pi tenpo pimeja. sewi Elokin li lon suli sewi e suno ni tawa ni: ona li suno e ma li lawa e tenpo suno e tenpo pimeja li tu e suno en pimeja. 
sewi Elokin li lukin e ni: ni li pona.
pimeja li kama. 
suno li kama. 
ni li tenpo suno nanpa tu tu.

sewi Elokin li toki e nimi ‘o telo li jo ali e ijo lon pi kulupu suli. o waso li tawa kon lon sinpin pi suli sewi.’ 
ijo lon li tawa lon sinpin sama li kulupu mute lon telo. sewi Elokin li pali e monsuta suli e ijo lon ali ni e waso pi luka kon., tawa kulupu ona. 
sewi Elokin li lukin e ni: ni li pona
sewi Elokin li toki e pona tawa ona ali e nimi ‘o pana e mute li mute li kama jo ali e telo suli. o waso li mute lon ma’
pimeja li kama. 
suno li kama. 
ni li tenpo suno nanpa luka.

sewi Elokin li toki e nimi ‘o ma li pana e ijo lon tawa kulupu ona e mani e akesi e soweli ma, tawa kulupu ona.’ 
ni li kama.
sewi Elokin li pali e soweli ma tawa kulupu ona e mani tawa kulupu ona e akesi ma ali tawa kulupu ona. 
sewi Elokin li lukin e ni: ni li pona.
sewi Elokin l toki e nimi ‘mi o pali e jan sama sitelen sama tawa sama mi. o ona li lawa e kala pi telo suli e waso pi suli sewi e mani e ma ali e akesi ali pi tawa pi lon sinpin ona pi lon ma.’ 
sewi Elokin li pali e jan sama sitelen sama. lon sama pi sewi Elokin la ona li pali e ona. ona li pali e mije e meli . 
sewi Elokin li toki e pona tawa ona li toki e nimi ‘o pana e mute li mute li kama jo ali e ma li anpa e ma li lawa e kala pi telo suli e waso pi suli sewi e ijo lon ali pi tawa pi lon sinpin pi lon ma.’
sewi Elokin li toki e nimi ‘o lukin! tawa sina la mi pana e kasi ali pi pana pi kiwen unpa pi lon sinpin ma e kasi suli ali pi kili pi kiwen unpa, tawa moku e soweli ma ali e waso ali pi suli sewi e akesi ma ali pi kon lon e kasi laso ali tawa moku.’ 
ni li kama.
sewi Elokin li lukin e pali sama ali li lukin e ni: ona li pona mute.
pimeja li kama. 
suno li kama. 
ni li tenpo suno luka wan.

suli sewi en ma en ijo pi lon ona li pini. tenpo suno nanpa luka tu kama la sewi Elokin li pini e pali ona li pini pali lon tenpo nanpa luka tu kama. sewi Elokin li toki e pona tawa tenpo suno nanpa luka tu li sewi e ona tan ni: tenpo suno ni la ona li pini e pali nasin ona ali.

tenpo wan la, jan kasi li lon ma kasi pi jan lawa. ona li lukin e jan Moli pi lon noka pi kasi suli la ona li pilin ike tan monsuta. ona li tawa wawa jan lawa. ona li toki e ni:
“jan lawa o! jan lawa o! jan lawa o pana e pona ni, tawa mi: mi tawa weka tan jan Moli-! oko mi li lukin e jan ike pimeja Moli pi lon noka pi kasi suli! ona li tawa utala mi! jan lawa o pana e tomo tawa, tawa mi. mi jan kasi sina. tan ni la o pali e ni! mi wile e tomo tawa taso. kepeken ni la mi tawa weka, tan ma ni.”
jan lawa li kute e ni la ona li toki e ni:
“jan kasi o! toki sina li pona. mi jan lawa. tan ni la mi pana e tomo tawa, tawa sina. o tawa sina li sona e pona mute e pakala ala.”
ona li toki e ni la jan lawa li pana e pona, tawa jan kasi. tenpo kama lili la jan kasi li kama jo e tomo tawa pi pona mute, tan jan pali pi jan lawa. tenpo ni la jan kasi li tawa weka ma ante.
tenpo ni la jan lawa li wile lukin e jan Moli. ona li tawa ma kasi la ona li lukin e jan Moli pi lon noka pi kasi suli. (kin la ona li lukin e moli sin pi kasi suli.) jan lawa li toki e ni. tawa jan Moli:
“jan Moli o! jan pi pimeja mute o! jan pi lawa sewi o! sina wawa mute. taso mi wawa lili. mi jan lili sina li jan pali sina, li jan anpa sina. mi anpa, lon sina. jan Moli o toki e tawa pi lon sina, tawa mi. mi kute e ni la mi tawa weka.”
jan Moli li pilin pona, tan toki pi jan lawa. tan ni la ona li toki e ni:
“tawa mi li ike ala. mi sona ala e ni: jan kasi sina li lon ni- la mi lon ma ni. tenpo pini la mi pilin e ni: tenpo suno ni la mi moli e jan kasi sina lon ma pi weka pi tan ma ni. taso ona li lon ma ni. mi tawa utala ala ona. mi wile toki taso, tawa ona. taso tenpo ni la ona li weka tan tomo sina. tenpo ni la mi ken moli e ona lon ma pi weka pi tan ma ni.”
jan Moli li toki e ni la ona li tawa weka*, tan jan lawa.
ali li moli. tenpo ali la jan Moli li awen. tenpo pi mute lili la ni li kama: jan li wile weka tan moli la jan li pali e moli ona.

jan lawa ma Oliki li kama tawa utala li tawa kepeken soweli tawa. ona li kama tawa jan pi sona mute li toki e nimi "jan sona o toki e ijo ni tawa mi: tenpo kama la mi pilin pona ala pona? mi kama moli tan ijo seme?"
jan sona li toki e nimi “jan lawa o! sina kama suli en wawa. sina anpa e jan ike sina ali. sina lawa e ma e telo. jan ala li ken anpa e sina. taso sina kama moli tan soweli tawa sina ni".
soweli ni li pona tawa jan lawa Oliki. jan Oliki li pilin pona ala. taso ona li toki e ni tawa jan utala mute ona: "jan mi o pana e soweli ante tawa mi. o weka e soweli ni tan poka mi. mi wile ala tawa kepeken ona. mi wile ala lukin e ona. taso mi wile e ni: ona li pilin pona".
utala li pini. tenpo sike mute li pini la jan Oliki en jan utala mute ona li moku li toki. jan Oliki li toki e ni: "soweli tawa mi li pilin pona ala pona?" taso ona li kama sona e ni: tenpo suli pini la soweli ni li moli…
jan lawa li nasa pilin li toki e nimi "soweli mi li moli. taso mi li lon. pakala! jan sona ni li ike li nasa! mi wile lukin e soweli moli!". jan Oliki li tawa li lukin e soweli moli. ona li kama tawa soweli moli ni.
a! akesi linja li lon soweli moli! ona li uta e jan lawa li pana e telo moli. jan lawa li moli tan ni kin.

meli Naja li jan pi ma kasi Amason. ona li kute e toki ni: mun li olin e meli la
ona li ante e meli ni tawa mun. mije utala mute li olin e meli Naja. taso ona li wile e olin mun taso.
tenpo pimeja la ona li lukin pi olin suli e mun. mun li tawa la ona li tawa sama. suno kin li kama sin la ona li tawa mun kepeken wawa ona ali. tenpo pimeja ale la ona li awen sama. sijelo pi meli Naja li kama ike tan ni. taso ona li pini ala olin e mun.
ni li kama: ona li kama wawa ala li lape lon poka telo. sitelen mun li kama lon telo. meli Naja li sewi li lukin e sitelen ni li pilin e ni: mun li kama tawa ona! tan ni la ona li tawa telo. taso pini ni la ona li ken ala lukin e sitelen. ona li moli lon telo.
mun li pilin ike tan moli pi meli Naja. mun li pana e pona tawa ona li ante e ona tawa mun. taso mun ni li ante tan mun pi lon sewi. ona li lon telo li kasi sike li jo e kasi kule pi kon pona. kasi kule ni li open lon tenpo pi kama mun taso.
pini!

tenpo ni la jan ali li jo e nasin toki wan e nimi sama.
jan ali li kama tan nasin pi kama suno li kama lukin e ma supa pi lon ma Sinala li awen lon ona.
jan ali en jan poka li toki e ni tawa sama: 'o kama. mi mute o pali e ko telo li seli ali e ona' . jan ni li kepeken ko seli, lon kiwen li kepeken ko pimeja, lon ko tomo.
jan li toki e nimi 'o kama. mi mute o pali e ma tomo e tomo palisa ni, tawa sama: lawa ona li lon ma sewi. mi mute o pali e nimi, tawa sama. ante la mi mute li tawa ma ante ali.'
jan sewi Jawe li kama anpa, tawa ni: ona li lukin e ma tomo e tomo palisa ni: jan li pali e ona.
jan sewi Jawe li toki e nimi 'a! jan li wan li jo e nasin toki wan li wile pali e ni. tenpo ni la ona li wile e ijo la ona li ken pali e ijo ni.
mi mute o kama li tawa anpa li pakala e nasin toki ona tawa ni: jan li sona ala e toki pi jan poka ona.'
jan sewi Jawe li pana e jan, tawa ma ali. jan li awen ala pali e ma tomo.
tan ni la jan li nimi 'Papala' e ma tomo ni, tan ni: ma ni la jan sewi Jawe li pakala e nasin toki pi jan ali li pana e ona, tawa ma ali.

tenpo la kulupu mama pi soweli monsuta pimeja li awen lon tomo lili lon ma suli pi kasi suli. kulupu jo e mama mije suli e mama meli pi suli insa e soweli lili. tenpo suno wan la ona ali kama lape ala sin. ona li pali e moku open ni: soweli mije li lon poki suli e ko pan en telo li seli e ona. ko en telo li pali e poki lili kon la soweli meli li pana e ona tawa poki moku tu wan. soweli lili li lon supa moku e ona. ni pini la ona li tawa noka li musi lon ma pona pi kasi suli.
lon ma poka la jan lili meli li awen lon tomo lili. meli ni li jo e linja lawa pi jelo suno. tan ni la jan li nimi 'Kosila' e ona. tenpo suno sama la jan Kosila li tawa noka ma suli pi kasi suli. jan lili li lukin e tomo lili li tawa insa. ona li lukin e supa moku e poki moku tu wan. poki ali li jo e pan seli en telo mama.
jan Kosila li moku e moku lili pi tan poki suli. taso ona li seli kin. ni pini la jan Kosila li moku e moku lili pi tan poki pi suli insa. taso ona li lete kin. tan ni la jan Kosila li moku e moku lili pi tan poki lili. ona li pona kin. tan ni la jan Kosila li moku e ona ali.
ni pini la meli li lukin e supa monsi tu wan. jan lili li anpa e monsi lon supa suli. taso ona li suli kin. jan meli lili li anpa e monsi lon supa pi suli insa. taso ona kin li suli. pini la ona li anpa e monsi lon supa lili. ona li pona kin. taso jan Kosila li anpa e monsi lon ona la jan meli li pakala e ona,
ni pini la jan Kosila li lukin e supa lape tu wan. ona li anpa lon supa suli. taso ona li sama kiwen, ona meli li anpa lon supa pi suli insa. taso ona li sama ko. pini la ona jan li anpa e sama lon supa lili. ona li pona kin. tan ni la jan Kosila li kama lape.
tenpo ni la kulupu mama pi soweli pimeja monsuta li kama sin lon tomo sama. ona ali lukin e insa pi tomo sama. soweli mije li toki e nimi 'jan li moku tan poki mi.' soweli meli li toki e sama. soweli lili li toki sama li toki e nimi 'ona li moku e pan mi ali' kin.
soweli li lukin e supa monsi li toki e nimi 'jan li anpa lon supa mi'. soweli lili li toki e nimi 'ona li pakala kin e ona'
sama la soweli tu wan li lukin e supa lape li toki e nimi 'jan li anpa lon supa mi.' soweli lili toki e nimi 'kin la ona li lon ona lon tempo ni'.
jan Kosila li pini lape li tawa wawa tomo.

o kepeken telo moli lon ma ali ni!
pipi mute li pini tawa tomo leko mi a!
kon sewi li tawa wawa e ko walo.
mun jelo li pana e suno lon tenpo pimeja.
lupa open la akesi li nasa.
kala li lon insa poki li mu.
soweli loje li lukin e kasi suwi.
jan pona li wile ala unpa e waso.
soweli luka tu li utala tan kili.
jaki li lon sinpin anpa mi la mi weka.
mi en sina taso li toki.
jan lawa li alasa kepeken oko.
jan li noka e nena li pilin ike.
jan sama li awen lape lon supa.
pata mama li ante e moku li namako e ona.
esun len li jo e kiwen kule.
kulupu mani sin li pali kepeken ilo sona.
nimi apeja en nimi kipisi li pu ala.
selo pakala nanpa wan li suli kin.
pan sike li lon poka sijelo mi.
ijo monsi li seli anu lete?
palisa mije li ken kama linja.
lipu sitelen pi uta meli li lili.
monsuta laso li olin e seme?
mi kute e kalama musi ale lon nasin.

mi lon seme?
tenpo pini lili la mi lape. lape ni li suli li wawa. tenpo mute la mi lape. taso tenpo ni la mi lape ala.
mi lon.
oko mi li open ala. mi lon seme? mi pilin e ni: mi lon anpa anu seme?

mi open e oko mi li lukin e ni: mi lon anpa pi ma kasi. kasi suli li lon poka mi. kasi lili li lon ali. suno lili li lon tan kasi suli.

mi ken kute e mu.

mi lon seme?

mi toki e ni: 'pakala a.'

mi sewi e mi li lukin. kasi suli li lon ali. mi kute kin e mu. mi pilin e ni: ken la soweli ni li pona li ken toki tawa mi. mi tawa.

tenpo kama lili la kasi suli li lon lili. kasi lili li lon mute. kin la suno li lon lili tan ni: sewi li kama jo e telo sewi mute. mi kute e mu li lukin.

mi lukin e ni: ijo li tawa! mi tawa kepeken tenpo lili. mi pilin e ni: ijo li soweli li pona.

tenpo kama lili la mi lukin e ona! taso ona li soweli ala. ona li akesi monsuta! ike a! akesi monsuta li suli li jo e luka tu tu li jo e noka tu wan li jo e oko loje. ona li mu kepeken kalama wawa.

pakala a!

akesi monsuta li toki e ni: 'mi pana e lape tawa sina. mi tawa e sina lon ma kasi. mi wile e ni: mi utala e sina li moli e sina!'

mi wile e ni: mi kama weka. taso mi sona e ni: mi ken tawa ala. tan ni la mi pilin e ni: mi utala. akesi monsuta li mu li pilin wawa e anpa kepeken luka ona. mi lukin e oko pi akesi monsuta. mi toki a!

mi tawa e akesi monsuta li utala e akesi monsuta.

akesi monsuta li open e uta ona li pana e seli tawa mi. mi tawa poka mi. akesi li pana e seli mute. mi tawa. akesi li pana ala e seli. mi tawa li pilin e sinpin akesi kepeken luka mi. akesi monsuta li mu li tawa monsi. mi tawa li pilin e lawa akesi kepeken noka mi. akesi li mu li lon supa. ona li mu li moli.

tenpo kama la mi tawa ma ali li utala e monsuta ali. mi wile e ni: ma ali li pona tawa jan ali.

jan Liki li jo e soweli lili.
jan Liki li suli e soweli lili.

tenpo kama la soweli lili li lili ala. soweli ni li suli! tan ni la jan Liki li toki e ni: 'soweli lili o. sina suli! ni li ike tawa mi! o weka!'

soweli suli li pilin pakala li kama weka. ona li tawa ma kasi li lon ma ni.

tenpo kama la monsuta suli li tawa tan ma kasi!
ona li tawa e jan Liki li toki e ni: 'tenpo pini la mi soweli lili. taso tenpo ni la mi monsuta suli!'
jan Liki li toki e ni: 'o weka! mi pilin monsuta a tan sina!'
monsuta suli li toki e ni: 'sina ike! mi moli e sina li moku e sina!'

tenpo ni la monsuta suli li moli e jan Liki li moku e jan Liki. tan ni la ma ale li pona.

mi toki e ni tan ni: mi sona ala.

seme li sin? kalama pi toki pona.

kulupu NASA li wile tawa e jan tawa mun.
ona li wile e ni: ilo li awen lon mun lon tenpo suli.
kulupu mute li ken pali e tomo tawa mun tawa kulupu NASA.

lon ma Nu Sotu We la, jan li pali e tomo tawa suli.
tenpo nanpa wan la, tomo tawa ni li tawa kepeken wawa suno taso.

tenpo olin lon ma Wasinton la, jan Sete Suwa li pana e kasi suwi tawa meli wan mute.
ona li pana e kasi mute e pilin pona.

jan sona li pali e ilo sin pi pona telo.
ilo ni li weka e jaki ale tan telo.
ona li kepeken e wawa suno.

tenpo suli pini lon ma Apika la, jan ala li jo e sitelen pi soweli suli pimeja.
tenpo ni la, jan Wi Pala Luka li sitelen e ona kepeken ilo sitelen lon tenpo pimeja.

ni li pini pi sitelen ni. ona li ante lili. ona li pona ala pona tawa sina? o toki lon anpa. o awen pona!

seme li sin? ma ale li tomo sona.

lon ma Mewika la, tomo li pakala lon seli suli.
soweli pi tomo ni li moli lili. jan pi utala seli li pona e ona.
soweli li tawa pona, li pilin jaki.

lon ma Alan la, kulupu pi tawa musi lete li jo ala e supa lete.
tenpo suli la, ona li jo ala e ni. jan lawa Jatan Tudo en jan pi ma Montewa li toki e ni: ma Alan li wile e supa lete awen.
tenpo ni la, jan li pali e supa lete sin lon ma Alan.

lon ma Losi la, soweli lili li tawa lon ma soweli.
ona li jo e jan pona sin: soweli suli a.
ona tu li awen poka, li jan pona suli.

ni li pini pi sitelen ni. toki pona mi li ike la, o toki lon anpa. o tawa pona!

seme li sin? o pali e kute sina.

lon ma Sikako la, lete suli li lon.
jan pi tomo ala li lukin e tomo seli.
jan wan li esun e tomo suli, li pana tawa jan ale pi tomo ala.

lon ma Sonko la, jan Ja Min li toki e ni tawa jan: o moli ala e soweli suli.
jan mute li kute e toki ni. tenpo ni la, ijo en moku tan soweli ni li jo e mani lili.

lon ma Mewika la, lawa pi awen soweli li pali e pona mute.
akesi en soweli suli telo li mute a lon tenpo pini tan lawa ni.
lon ma Awaji la, soweli suli telo li mute suli mute.

lon ma Kalaponja la, kulupu suli pi soweli telo li kama.
tenpo ijo la, kulupu mute pi soweli ni li wan tawa ni: alasa e moku en kala mute.

ni li pini pi sitelen ni. toki pona mi li ike la, o toki lon anpa. o pona!

jan utala lili li toki e ni: mi wile utala pona. taso mi pilin ike.
[tenpo ni la lawa ona li pakala.]
jan utala lili li toki e ni: mi lukin sama jan utala pona. taso mi pilin ike.
[tenpo ni la ona li utala pona.]
jan utala lili li toki e ni: mi jan utala pona.

tenpo seli la pipi mute li tawa tomo mi a!
ona li pimeja li lili li jaki
mi kepeken e telo moli tawa pipi mute ni a!
tenpo lili la ona mute li moli.
taso pipi wan li lon wawa li moli ala!

ona li tawa kon sinpin mi a!
mi pakala e ni.
tenpo lili la ona li tawa monsi mi!
mi lukin e pipi lon monsi mi li pakala e ni.
ona li tawa anpa li tawa sewi li tawa poka ali mi.

pipi li kama tawa tomo mi tan lupa tomo mi a!
mi pini e lupa tomo mi tan pipi.
lupa pini la pipi li ken ala kama e tomo mi.
tenpo pimeja ni la mi ken lape a!
taso tenpo pi lupa open la pipi li kama!

mi ken ala lape a! mi pilin ike mute mute a! pakala!

mi lape la mi jo ala e tenpo.
mi lape ala la mi ken ala pali.
mi pali la mi pilin ike.
mi pali ala la mi jo ala e mani.
mi jo e mani la mi wile pana e ona ali tan tomo.
mi jo ala e mani la mi ken ala lon tomo.
mi ken lon tomo la mi ken lape.
mi lape la mi jo ala e tenpo.